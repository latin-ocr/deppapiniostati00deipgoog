8 - [98] -

poeta. Altera ex parte multa sunt, quae si singillatim specta-

veris, exigua esse neque quiequam ad rem probandam oon-
ferre videntur: quae si conectuntur et cumulantur, auctorita-
tem non parvam habent.

Quas ob causas, si nimis multa, quibus imitationem de·
monstrem, attulisse videar, venia mihi erit.

His monitis ut propositum peragam, hano inibo rationem,
ut primum ea comparem, quae spectant ad genus dicendi,
deinde Statium et Vergilium Ovidiumve in dispositione carmi-
num et hominum rerumque descriptione et sententiis saepius
consentire doceam, tum de apparatu mythologice, qui ubique
iere idem est, disseram, post dc comparationibus epicis, deni-
que de versuum particulis, quas hi poetae communes habent,
verba iaciam.¹l in quo nonnulla, quae, prout percipiuntur,
ob plures causas ad imitationem illustrandam pertinent, ite-
mm vel tertium afferam opus est. nam exempli causa ver· x
suum clausulae non solum ipsae magni momenti sunt, sed
etiam, ubi dc descriptionibus agitur, respiciendae sunt; etin
substantivis, adiectivis, verbis tractandis saepius idem fit.

Quae adhue ab aliis prolata sunt de hac re, quam ag-
gressus sum, non multum valent. initium recte fecit Otto
Mueller neque quisquam hucusque eum secutus est. is oum
in editione VI librorum Thebaidos (Lipsiae 1870) gravissima
imitationis Statianae exempla congesserit, fundamentum huius
quaestionis posuit; sed cum multa neglexerit neque quae
mactavit, conexa sint inter se, et intra sex libros substiterit,
actum agere non vereor, si, ut rem perficiam, hanc quaestio-
nem denuo instituam. praeter hanc editionem adhibui eam,
quae curata est Parisiis 1824-21 auctoribus I. Α. Amar et
Lemaire, in qua nonnulla insunt, quae huc spectent. sed
hae editiones Lemairianae quam sublesta fide insignes sint,
satis notum est. denique respicienda erat appendix Aeneidos
editioni Ottonis Ribbeckii adiecta a Woldemarc Ribbeck, qua
continentur auctores ct imitatores P. Vergilii Maronis. quae
praeterea in meum usum converti, suo loco commemorabuntur.

¹] In versibus citandis his usus sum editionibus: P. Vergilii Maronis
opera recensuit Otto Ribbeck Lipsiae 1859-1868. Ρ. Ovidius Naso
ex recognitione Rudolphi Merkelii Lipsiae 1851.

 

