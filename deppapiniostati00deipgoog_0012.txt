- p„ ..

Neque tamenin eo vertitur rei cardo, ut sciamus Statium
imitatum esse Vergilium vel Ovidium -Ovidius euim inter
exempla epicorum poetarum posteriorum secundo loeo post

Vergilium censetur, —sed ut perspiciamus, quomodo imi-
tatus sit. aliquantum enim interest, utrum nonnullae sen-
tentiae, locutiones, fabulae, descriptiones in utriusque poetae
carminibus„ similes reperiantur, an eadem ars epiea‚ idem
genus dicendi, eaedem hominum locorumque descriptiones,
eadem fere argumenta poetis sint3 atqui et haec et illa ratio,
quamvis longe inter se distent, appellatur imitatio.
Gravissimum vero esse censeo de imitatione poctarum
diligenter quaerere3 qua quaestione instituta, quomodo proees-
serit cum reliqua poesis Romana tum epioe, utrum perducta sit
ud maiorem perfectionem an delapsa ad interitum, cognoscere
licet. deinde eam rem summi momenti esse arbitror quanti
aestimandus sit poeta aliquis quaerentibus: nimirum tum de-
mum suam cuique poetae dignitatem tribuere possumus, si de
exemplis, quae secutus est, omnia nobis explorata sunt. atque
cum Statius, quem omnibus fere temporibus etiamsi detrecta-
verunt, tamen non contempserunt viri docti, dignus sit, quem
pernoscamus et tanti quanti meretur aestimemus, ipse nego-
tium, quod quantum sit baud neseio, suscepi, ut exempla
Statii illustrarem indeque, quibus in rebus progressus esset,
ostenderem. Nec vero solum ut recte existimemus de poeta,
sed etiam ad textum corruptum restituendum ea, quae
tractaturus sum, non leuiculi momenti sunt. suut quidem
alii, ¹) qui in emendanda Thebaide allitterationem et voca-
lium concentum maxime respiciant: quibus interdum accidit,
utnon corrupta corrigant, sed poetam ipsum emendent; ²)
alii, qui coniecturis id maxime petant, ut omnia, quae ali-
quid miri et obscuri habent vel habere videntur, removeant,
de ingenio poetae securi3 alii aliis rationibus ducuntur. quae
omnia licet non peruersa sint, tamen nisi poetam ipsum eius-

1) Quorum iu numero Henricus Koestlin (Philol. XXVII. p. 277
—2921 nou satis intellexisse mihi videtur, Thebaida non esse populare
quod dicimus carmen.

²) ita Koestlin l. c. pag. 283.

 

