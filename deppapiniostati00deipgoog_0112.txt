APPENDIX carrion.

Quae ratio intercedat inter Statium eosque quos imitatus
est et qualis sit haee imitatio, iam vidimus. unde proficimus
ut habeamus quo nonnunquam ipsa Statii verba in integrum
restituamus. nam comparando curn exemplis, quae habuit,
cum optime poetam qualis sit cognoscamus, ratio emendandi
certa data est, atque interdum fit, ut, si imitatione arte co-
haerent, alios locos aliis corrigere possimus. haec vero
auxilia et rara sunt et summa prudentie adhibenda. cum enim
nullo fere loco autin oratione aut in sententiis aut aliis in
rebus exemplis totum se dederit Statius, sed plerumque in
iis, quae deprompsit, ultra eos quos secutus est processerit, ad
eaque sui ingenii et audacis dicendi generis aliquid addi-
derit, ne, quae propria sunt Statii, exemplis ‘adducti corri-
gendo removeamus cavendum est.

Sed priusquam coniecturas, quas aliquid profecturas esse
spero ad Thebaida restituendam, proferam, de codicibus eorum-
que ratione, quarn Mueller in editione Thebaidos optime
illustravit, pauca praemittam.

Is in praefatione exposuit duas Thebaidos recensiones
iam ante scholiastae tempora exstitisse inter se discrepantes,
quas quidem litteris x et y significamus.

Alterius generis (x) effigiem praebet codex Puteanus
sive Parisiensis, quem decimo saeculo scriptum, quod prior
haec Thebaidos recensio Statii scholiastae incognita fuerit
nec medii aevi scholasticis tota patuerit, summa fide esse
constat Muellero; notat eum littera P.

 

